[
  {
    "url": "https://nos.nl/artikel/2597237-thuiswerken-files-en-minder-ov-wat-te-verwachten-op-deze-zesde-sneeuwdag",
    "text": "Het winterse weer houdt Nederland ook vandaag in zijn greep, voor de zesde dag op rij. Zo heeft Rijkswaterstaat een thuiswerkadvies afgegeven, rijdt NS volgens een winterdienstregeling en staat er meer file dan normaal. Sinds vanochtend 04.00 uur trekken vanuit het westen sneeuwbuien over het land, die gepaard gaan met veel wind. Naar verwachting trekt rond 15.00 uur de sneeuw in het oosten het land uit. In verband met het weer heeft het KNMI code oranje afgegeven, het op een na hoogste waarschuwingsniveau. De weerwaarschuwing geldt niet voor de Wadden, maar sinds 10.00 uur vanochtend wel voor de rest van het land. Het KNMI verwacht dat in de kuststrook tot 3 centimeter sneeuw blijft liggen, landinwaarts kan tot 10 centimeter vallen. Overal in het land is daardoor kans op gevaarlijke situaties wegens gladheid. \"Heel Nederland moet waakzaam zijn\", zegt een woordvoerder van het KNMI. Volg het laatste nieuws over het winterweer in ons liveblog: Mensen die ondanks het thuiswerkadvies toch de weg op gaan, wordt gevraagd hun rijstijl aan te passen: voldoende afstand te houden en bijvoorbeeld niet onnodig van rijstrook te wisselen. De ANWB raadt mensen die de weg op gaan aan om zich goed voor te bereiden en warme kleding mee te nemen en een opgeladen telefoon. Ook bij korte ritten kan de hulp bij pech langer op zich laten wachten, waarschuwt de organisatie. De ochtendspits begon rustig, maar al snel nam het aantal files enorm toe. Op het piekmoment was er ruim 700 kilometer aan langzaam rijdend en stilstaand verkeer. Daarmee was het volgens Rijkswaterstaat de drukste woensdagochtendspits in bijna 27 jaar. De vertraging ontstaat vooral doordat automobilisten gehoor geven aan de oproep om hun rijgedrag aan te passen, zegt een woordvoerder: \"Het zicht is minder en mensen rijden langzamer en houden afstand. Dat is veiliger, maar het levert wel vertraging op.\" Rijkswaterstaat verwacht naast de zeer drukke ochtendspits ook een \"zeer zware\" avondspits. Bergersbedrijf Bergnet moest vannacht al vaker uitrukken dan gebruikelijk: De NS rijdt vandaag volgens een winterdienstregeling, wat betekent dat op een aantal trajecten minder treinen rijden. Reizigers moeten vaker overstappen, zijn langer onderweg en treinen zijn drukker dan gebruikelijk. Desondanks rijden er rond Rotterdam en Breda helemaal geen treinen en dat was ook tussen Schiphol en Utrecht een tijd het geval. Ook het treinverkeer van en naar Amsterdam en het internationale treinverkeer via BelgiÃ« is ontregeld. Ook in de provincie Groningen rijden veel minder treinen. De NS adviseert reizigers die niet per se op pad hoeven hun reis uit te stellen. Ook veel buslijnen vallen uit, onder meer in Den Haag, Rotterdam, de Drechtsteden en in delen van Utrecht en in Groningen, Drenthe en Friesland. Ook de problemen op Schiphol houden aan. Vandaag zijn al 800 vluchten geschrapt, ongeveer twee derde van het normale aantal. Ruim duizend gestrande reizigers hebben vannacht op de luchthaven geslapen. Er waren veldbedden geplaatst. De luchthaven spreekt van een \"uitzonderlijke situatie\" en houdt rekening met opnieuw een \"sterk verstoorde dag\". Reizigers wordt geadviseerd voor vertrek de actuele vluchtinformatie te checken. Hoewel in een aantal gemeenten het strooizout dreigt op te raken, heeft Rijkswaterstaat, dat verantwoordelijk is voor het strooien op de Rijkswegen en een aantal N-wegen, geen tekorten. Voor de winter werd 250 miljoen kilo strooizout opgeslagen en daar is tot dusver 92 miljoen kilo van gebruikt. Rijkswaterstaat strooit dag en nacht met 1500 mensen. Alle 577 strooiwagens en 630 sneeuwschuivers zijn actief. Nieuws Deel artikel:",
    "title": "Thuiswerken, files en minder OV: wat te verwachten op deze zesde sneeuwdag?"
  },
  {
    "url": "https://nos.nl/artikel/2597228-honkbaltalent-fredrikze-treedt-als-eerste-europeaan-in-12-jaar-toe-tot-fameuze-yankees",
    "text": "Ronald van Dam redacteur en commentator NOS Sport Ronald van Dam redacteur en commentator NOS Sport Voor Tijn Fredrikze begint over een maand een avontuur waar ieder honkbaltalent van droomt. Dan zet de pas 18-jarige Nederlandse werper voet op Amerikaanse bodem om toe te te treden tot de organisatie van de New York Yankees, met 27 titels met afstand de succesvolste honkbalclub van de Verenigde Staten. Afgelopen seizoen speelde Fredrikze nog bij het Haarlemse Kinheim in de hoofdklasse. Hoe bijzonder het is dat Fredrikze eind 2025 een zevenjarig contract tekende bij de Yankees, blijkt wel uit het feit dat de roemruchte club voor het laatst in 2013 een in Europa geboren jonge honkballer heeft gecontracteerd. Dat was toen de Pool Artur Strzalka. De Yankees vissen overwegend in de vijver met talenten uit Latijns-Amerikaanse landen of de Verenigde Staten zelf. Francys Romero @francysromeroFR The Dutch left-handed pitcher Tijn Fredrikze ðŸ‡³ðŸ‡± officially signed with the New York Yankees on the final day of the current international signing period. \n\nBonus: $90,000. \n\nAt 18, several scouts believe he has a chance to develop his velocity (88â€“91 MPH) and secondary pitches. https://t.co/Ouy5NpKOKu 16:05 15 december 2025 \"Sinds mijn negende droom ik er al van om professioneel honkballer te worden\", vertelt Fredrikze in het radioprogramma Langs De Lijn En Omstreken. \"Dat ik van mijn hobby mijn werk kan gaan maken, is heel speciaal.\" De in Vlaardingen geboren Fredrikze baarde afgelopen seizoen opzien door ondanks zijn jeugdige leeftijd als linkshandige werper van Kinheim de meeste strike-outs (110) in de hoofdklasse te gooien. Hij treedt in de voetsporen van Robert Eenhoorn, de eerste in Nederland geboren honkballer die in 1990 via de draft - de jaarlijkse talentenpool - een contract bij de Yankees tekende. De oud-directeur van AZ speelde daar tot 1995 als korte stop, de positie die later werd overgenomen door het fenomeen Derek Jeter. Fredrikze doorliep de honkbalacademie van de Rotterdamse Unicorns, die door Eenhoorn werd opgericht na zijn terugkeer in Nederland. Daarna maakte het honkbaltalent in 2024 zijn debuut in de hoofdklasse bij het Rotterdamse Neptunus. Zijn passie voor de sport heeft Fredrikze van zijn vader, die ook honkballer was. \"Die heeft me geleerd dat als je iets graag wilt, je er voor moet gaan. Lukt het, dan is het leuk. Lukt het niet, ook niet erg, zolang je er maar alles voor hebt gedaan.\" Als hij de komende jaren via de in Minor Leagues actieve opleidingsteams van de Yankees weet door te dringen tot de hoofdmacht, kan Fredrikze de eerste in Nederland geboren pitcher sinds Rick van den Hurk worden die de Major League bereikt. De inmiddels gestopte Van den Hurk debuteerde in 2007 op het hoogste niveau. Win Remmerswaal ging hem in 1979 voor en is tot op de dag van vandaag de eerste en enige in Nederland geboren werper die het rechtstreeks vanuit de Nederlandse hoofdklasse tot de Major League schopte. Door zijn goede prestaties met Nederlandse jeugdselecties dit jaar in Puerto Rico en Spanje waren er meerdere Major League-organisaties die naar de gunsten van Fredrikze dongen. Maar voor Fredrikze was het zonneklaar dat hij wilde tekenen bij de club die bekend staat om het witte uniform met de blauwe krijtstrepen, ook gedragen door Koninkrijksgenoten Hensley Meulens, Eenhoorn, Sidney Ponson en Didi Gregorius. Ze volgen me al een paar jaar, maar ze belden eerst netjes met mijn ouders met de vraag of ze met mij mochten gaan praten. \"Het is de beroemdste club ter wereld. Zelfs al weet je niets van honkbal, dan ken je de Yankees\", verklaart Fredrikze zijn keuze. \"Het is heel professioneel zoals ze het aanpakken. Ze volgen me al een paar jaar, maar ze belden eerst netjes met mijn ouders met de vraag of ze met mij mochten gaan praten. Ze hebben een plan, prijzen mijn lichaamscontrole op de heuvel en controle met de bal, maar denken dat ik nog veel progressie kan boeken en willen me daar de tijd en ruimte voor geven.\" Zijn eerste halte is Florida, waar een van de opleidingsteams van de Yankees speelt. Fredrikze schat een jaar of vier, vijf nodig te hebben om de Major League te halen. \"Ik hoop een voorbeeld voor anderen te kunnen zijn en iets moois te kunnen betekenen voor zo'n grote club als de Yankees.\" Tegelijkertijd met Tijn Fredrikze heeft ook de 17-jarige Nederlander Celwin Hurkmans een contract bij een grote honkbalorganisatie getekend. De eveneens linkshandige werper van eerste klasse-kampioen DSS heeft zich verbonden aan verliezend World Series-finalist Toronto Blue Jays. Fredrikze en Hurkmans voegen zich bij een groep van zo'n dertig honkballers, deels geboren in de overzeese gebieden en deels in Nederland, die voor opleidingsteams van Major League-clubs spelen. Afgelopen seizoen waren er zeven Koninkrijkspelers actief op het hoogste niveau. Honkbal Deel artikel:",
    "title": "Honkbaltalent Fredrikze treedt als eerste Europeaan in 12 jaar toe tot fameuze Yankees"
  },
  {
    "url": "https://nos.nl/artikel/2597333-paratriatleet-schipper-wil-als-langlaufer-naar-spelen-meedoen-om-de-knikkers",
    "text": "Geert Schipper won als triatleet al paralympisch zilver en brons, maar hoopt daar nog meer paralympisch eremetaal aan toe te voegen. Niet op de Zomerspelen, maar op de Winterspelen. Hij heeft namelijk een nieuwe sport omarmd: het langlaufen. Al een jaar of acht spookte het idee door het hoofd van de 48-jarige Schipper om eens te gaan langlaufen. Maar het ontbrak al die tijd aan geld en materiaal. Tot afgelopen jaar. Sportkoepel NOC*NSF startte een project om de paralympische winterequipe uit te breiden en daar maakte Schipper gretig gebruik van. Toen NOC*NSF een jaar geleden het project startte, kwamen daar meerdere atleten op af. Onder anderen parawielrenners Tristan Bangma en Chantal Haenen wilden weleens ontdekken of ze ook in de sneeuw topsport konden bedrijven. Uiteindelijk bleef van de groep potentiÃ«le paralympische wintersporters alleen Schipper over. \"Sommigen vinden het gewoon eng om een nieuwe stap te maken\", aldus de kersverse langlaufer. \"Maar ik heb ja gezegd, en als deze jongen ja zegt, dan moet het geen half werk worden. Ik wil niet alleen kijken hoever ik kan komen, ik wil ook meedoen om de knikkers.\" De liefde voor wintersport zat er al vroeg in bij Schipper. Als tiener raakte hij zo verknocht aan skiÃ«n, dat hij als zestienjarige samen met zijn twee jaar jongere broer een busreis had geboekt naar de sneeuw. Sindsdien ging hij elk jaar op wintersport. Schipper liep op 26-jarige leeftijd een incomplete dwarslaesie op bij een ongeluk met een deltavliegtuigje, maar hij wilde de wintersport niet opgeven en probeerde de zitski. \"Maar om heel goed te worden daarin moet je eigenlijk een atleet zijn zonder benen. Ik ben 1,93 meter, mijn benen steken een stuk vooruit. Ik heb heel veel kracht nodig om die benen ook de bocht om te krijgen. Als je geen benen hebt, hoef je alleen je bovenlichaam de hoek om te gooien, de ski volgt dan wel.\" Maar langlaufen, waarbij je op je knieÃ«n in een slee zit, is een ander verhaal, volgens Schipper. \"Je doet alles met je armen en dat ben ik gewend als rolstoeltriatleet. Met zwemmen, fietsen en hardlopen haal ik ook alle kracht uit mijn schouders, dus die zijn al heel sterk bij mij.\" Toch was het niet heel eenvoudig om het langlaufen eigen te maken, vertelt Schipper. \"Het is toch wel heel technisch. Als er bochtjes komen, of als de sporen in de sneeuw wat hoogteverschil hebben, moet je heel snel anticiperen vanuit je heup of rug. Het sleetje waarin je zit kantelt dan een klein beetje, dus moet je je gewicht proberen naar links of rechts te bewegen, anders ga je onderuit.\" Daar zijn vooral veel trainingsuren voor nodig, vertelt Schipper, die afgelopen september pas voor het eerst als langlaufer in de sneeuw heeft getraind in Duitsland. \"Hoe meer ervaring, hoe sterker die spieren worden en hoe beter je kan anticiperen op die kleine onregelmatigheden. Een langlaufparcours is nergens echt vlak, het is heel zwaar.\" Schipper is momenteel op trainingskamp in het Oostenrijkse KÃ¶nigsleiten en doet komend weekend voor het eerst mee aan een officieel toernooi. Of het genoeg gaat zijn voor een paralympisch startbewijs? \"Een heel lastige vraag\", vindt Schipper. \"Ik gok dat ik in de top acht moet eindigen, maar ik ken de deelnemerslijst nog niet. Dus het is moeilijk inschatten hoe sterk de concurrentie is.\" De eis van de internationale skibond is een puntentotaal van maximaal 240. Hoe beter het resultaat op een toernooi, hoe lager de punten. En als Schipper aan die eis voldaan heeft, komen daar de nationale eisen nog overheen. \"Die zijn altijd wat strenger\", vertelt Schipper. \"Die kijken of ik goed genoeg ben om in de buurt van de medailles te komen.\" Of hij het haalt of niet, Schipper heeft zichzelf al voorgenomen dat dit zijn enige poging wordt om op de Winterspelen te geraken. Het leven als topsporter gaat zo langzamerhand zijn tol eisen. \"Ik begin wel een beetje klaar te raken met de opofferingen\", erkent hij. \"De buitenwereld ziet niet altijd wat je er allemaal voor moet doen. Het is niet alleen maar rozengeur en maneschijn.\" Schipper doelt onder meer op lange vliegreizen en periodes van huis. \"Mijn mooiste reis is altijd de reis naar huis.\" Langlaufen Paralympische sport Deel artikel:",
    "title": "Paratriatleet Schipper wil als langlaufer naar Spelen: 'Meedoen om de knikkers'"
  },
  {
    "url": "https://nos.nl/artikel/2597217-juventus-as-roma-en-como-maken-geen-fout-in-strijd-om-champions-league-plek",
    "text": "In de strijd om een ticket voor de Champions League hebben Juventus, AS Roma en Como geen fout gemaakt in de Italiaanse Serie A. Juventus, waar Teun Koopmeiners de hele wedstrijd in de driemansdefensie speelde, won met 0-3 bij Sassuolo. AS Roma, waar Devyne Rensch ontbrak wegens ziekte, won met 0-2 bij Lecce. En Como, waar Jayden Addai niet meedeed wegens een dijbeenblessure, won met 0-3 bij Pisa. Nummer vier Juventus en nummer vijf Roma hebben beiden 36 punten. Como staat zesde met 33 punten maar met een wedstrijd minder gespeeld. De top drie in de Serie A, bestaande uit Napoli, AC Milan en koploper Inter, lijkt voorlopig buiten bereik van de drie achtervolgers, die twee wedstrijden meer gespeeld hebben dan de bovenste drie ploegen. Juventus, Roma en Como strijden momenteel om de vierde plek, die over een paar maanden recht geeft op directe plaatsing voor de Champions League. Voetbal Deel artikel:",
    "title": "Juventus, AS Roma en Como maken geen fout in strijd om Champions League-plek"
  },
  {
    "url": "https://nos.nl/artikel/2597328-vs-trekt-zich-terug-uit-tientallen-vn-organisaties",
    "text": "De regering-Trump heeft aangekondigd dat de VS zich terugtrekt uit tientallen internationale organisaties, waaronder 31 van de Verenigde Naties. Zo stopt de VS onder meer met steun aan het bevolkingsagentschap van de VN, UNFPA. Dat zet zich in meer dan 150 landen in voor onder meer gendergelijkheid en preventie van soa's. Ook stapt het land uit het VN-verdrag dat internationale klimaatonderhandelingen vastlegt (UNFCCC). In een decreet dat president Trump gisteren tekende, staat dat de steun aan in totaal 66 organisaties, agentschappen en commissies wordt opgeschort. Volgens een verklaring van het Witte Huis handelen die \"in strijd met de nationale belangen van de VS\". Ook stelt het Witte Huis dat deze organisaties: \"radicaal klimaatbeleid, mondiaal bestuur en ideologische programma's promoten die in strijd zijn met de soevereiniteit en economische macht van de VS\". Het stoppen van deze samenwerkingen past in een grotere strategie van de regering-Trump om organisaties die volgens hen 'woke'-ideologieÃ«n bevorderen of niet passen in zijn 'America First'-beleid niet meer te financieren. Eerder stopte de regering van Trump al met het steunen van organisaties zoals de Wereldgezondheidsorganisatie (WHO) en werelderfgoedorganisatie Unesco. Verder kondigde Trump vorig jaar aan om, net als in zijn eerste termijn, uit de VN-mensenrechtenraad te stappen. Ook de financiering van USAID, het belangrijkste agentschap voor buitenlandse hulp, werd al eerder drastisch teruggeschroefd. Dat had grote gevolgen voor onder meer de strijd tegen ondervoeding in Nigeria en de strijd tegen aids. Buitenland Deel artikel:",
    "title": "VS trekt zich terug uit tientallen VN-organisaties"
  },
  {
    "url": "https://nos.nl/artikel/2597310-tweede-dag-van-gevechten-in-aleppo",
    "text": "In de Syrische stad Aleppo zijn voor de tweede dag op rij gevechten uitgebroken tussen het regeringsleger, of daaraan gelieerde milities, en Koerdische strijders. Even daarvoor had het leger bewoners van twee wijken in het noorden van de stad tot 15.00 uur plaatselijke tijd de kans gegeven om te vertrekken. Daarna zou in deze wijken een \"beperkte\" militaire operatie van start gaan. Duizenden bewoners maakten van de gelegenheid gebruik om te vertrekken. In deze wijken, in het noorden van de stad, wonen voornamelijk Koerden. Volgens de door Koerden gedomineerde strijdgroep SDF worden de wijken aangevallen door regeringsgezinde milities. Toen het ultimatum verstreken was, waren explosies te horen, zowel in deze wijken als in het centrum van de stad. De Syrische regering houdt de SDF verantwoordelijk voor het geweld. Die groep speelde de afgelopen jaren een grote rol in de strijd tegen het Assad-regime en de terreurgroep Islamitische Staat. De SDF controleert nu het noordoosten van SyriÃ«, een gebied waar veel olie te vinden is. Na de val van het Assad-regime, in december 2024, is afgesproken dat de SDF Aleppo zou verlaten en het SDF-gebied in de Syrische staat zou opgaan, maar dat proces komt niet van de grond. De Koerden vertrouwen de interim-regering in Damascus niet. De regering beschuldigt de SDF van het schenden van afspraken. De zorg voor de veiligheid in Aleppo en de bescherming van zijn burgers is de exclusieve verantwoordelijkheid van de Syrische staat, aldus de Syrische regering. Bij de gevechten van gisteren kwamen zeker elf mensen om en raakten tientallen mensen gewond. Een Koerd die vandaag met zijn gezin het strijdgebied verliet, zei tegen persbureau AP dat de situatie in zijn wijk beroerd is, onder meer door het gebrek aan eten en drinkwater. Buitenland Deel artikel:",
    "title": "Tweede dag van gevechten in Aleppo"
  },
  {
    "url": "https://nos.nl/artikel/2597312-sportcomplex-utrecht-deels-ingestort-geen-slachtoffers",
    "text": "In Utrecht is een deel van een sportcentrum ingestort. Het gaat om Hal 22 aan de Zonnebaan, waar padel-, squash- en bowlingbanen zijn en waar mensen kunnen fitnessen. Er zijn geen slachtoffers. Lange tijd was onduidelijk of er nog mensen binnen waren, na een zoektocht met een drone is er uiteindelijk niemand gevonden, zegt een woordvoerder van de veiligheidsregio. Het pand stortte rond 19.00 uur deels in, op het moment dat mensen er aan het sporten waren. Er zouden zo'n twintig mensen binnen zijn geweest. Het instortingsgevaar is nog zodanig groot dat de hulpdiensten niet veilig naar binnen kunnen. Uiteindelijk werd een drone ingezet om binnen te kunnen kijken. De instorting was bij het deel waar de padelbanen en de fitness zaten. Op beelden is te zien dat in het fitnessgedeelte dakdelen loshangen.  Op deze beelden is de schade van enige afstand te zien: Eric (27) was in het complex aan het sporten toen hij door medewerkers werd opgeroepen om het pand te verlaten. Hij bevond zich in het fitnessgedeelte dat pal naast de padelbanen ligt, met zo'n vijftien andere mensen. \"Binnen een minuut was iedereen weg en stonden we met zijn allen buiten. Toen ik naar buiten liep, hoorde ik gekraak van iets boven mij.\" Hij zag dat hij met enkele tientallen anderen buiten stond, velen van hen zonder hun persoonlijke spullen. Op beelden op sociale media is te zien dat mensen in sportkleding voor de ingang van de hal staan te wachten. \"Mensen hoorden in de waarschuwing de urgentie om zo snel mogelijk te vertrekken. We wisten gelijk dat er iets fout was.\" Binnen kraakte het en toen ging het mis, vertelt deze getuige: Verslaggever Thomas Spekschoor ziet hoe de muren van de enorme hal wat naar binnen zijn komen te staan vanwege het instorten van het dak. Met een drone is er boven het complex gevlogen om te kijken hoe het dak eruitziet. \"Er zit een enorm gat in. De eerste schatting is een gat van tien tot vijftien meter, waar ook warmte uitkomt\", zegt Spekschoor. \"Over de oorzaak kunnen ze hier op de eerste avond nog niks zeggen. Het heeft hier de afgelopen tijd zo'n twintig centimeter gesneeuwd en dat is allemaal op het dak gevallen. Het is echt een enorme hal, waarschijnlijk is het dak bezweken onder de hoeveelheid sneeuw.\" Acteur Barry Atsma, een van de eigenaren van Hal 22, zei tegen RTV Utrecht dat het complex met een pasjessysteem werkt. Dat betekent dat ze kunnen zien wie er naar binnen en naar buiten gaan. Hij zei al snel zo goed als zeker te weten dat iedereen op tijd naar buiten heeft kunnen gaan. Hal 22 opende in 2023 en is onderdeel van de Utrechtse Horeca Groep, die meerdere horecalocaties uitbaat in Utrecht, waaronder Club Claar en Bar Basta. De groep bestaat onder anderen uit Atsma en twee oud-profvoetballers, Marco van Basten en Frank Rijkaard. Of de sneeuwval een rol heeft gespeeld bij de instorting, is nog niet bekend. Er wordt momenteel onderzoek gedaan naar de oorzaak. Binnenland Deel artikel:",
    "title": "Sportcomplex Utrecht deels ingestort, geen slachtoffers"
  },
  {
    "url": "https://nos.nl/artikel/2597332-venezolaanse-minister-stelt-dat-bij-aanval-vs-zeker-100-mensen-gedood-zijn",
    "text": "Bij de Amerikaanse aanval op Venezuela, waarbij president Maduro werd gevangengenomen, zijn volgens de Venezolaanse minister van Binnenlandse Zaken honderd doden gevallen. Minister Cabello zei in zijn wekelijkse programma op de Venezolaanse staatstelevisie dat er ook ongeveer honderd gewonden zijn gevallen. Eerder meldden Venezolaanse autoriteiten dat bij de aanval 24 soldaten waren omgekomen. Cuba bevestigde de dood van 32 leden van de Cubaanse veiligheidsdiensten die in het land zijn gestationeerd. Een deel van hen had als taak de president te beveiligen. Lokale media meldden eerder al dat twee Venezolaanse burgers zijn gedood, onder wie een vrouw die naar buiten was gegaan om de aanvallen te fotograferen en die mogelijk door brokstukken werd geraakt. Cabello noemt geen aantallen burgerdoden en geen enkel ander lid van de regering heeft die cijfers tot nu toe gedeeld. Wel zegt de minister dat zich onder de doden burgers bevinden, waaronder vrouwen die op het moment van de aanval in hun huis lagen te slapen. De cijfers zijn niet onafhankelijk te verifiÃ«ren. De Amerikaanse regering heeft geen officieel dodental bekendgemaakt. Amerikaanse media, waaronder The Washington Post, melden op basis van anonieme regeringsbronnen dat uitgegaan wordt van 67 tot 80 doden. Cabello zei op de staatstelevisie verder dat Maduro bij de Amerikaanse gevangenname gewond is geraakt aan zijn been. En dat zijn vrouw Cilia Flores aan haar hoofd gewond raakte. De hoogste aanklager in Venezuela kondigde dinsdag aan een onderzoek in te stellen naar de tientallen doden die bij de Amerikaanse aanvallen van zaterdag zijn gevallen. Aanklager Tarek William Saab, een vertrouweling van Maduro, heeft drie van zijn medewerkers vrijgemaakt om dit onderzoek uit te voeren. Buitenland Deel artikel:",
    "title": "Venezolaanse minister stelt dat bij aanval VS zeker 100 mensen gedood zijn"
  },
  {
    "url": "https://nos.nl/artikel/2597346-stroomstoring-op-schiphol-voorbij-inchecken-weer-mogelijk",
    "text": "Schiphol heeft vanochtend te maken gehad met een stroomstoring. Die duurde zo'n anderhalf uur. Volgens een woordvoerder kan er inmiddels weer worden ingecheckt en worden er extra balies ingezet om alle achterstanden weg te werken. Het is nog niet duidelijk of reizigers door de storing vluchten gemist hebben. Eerder op de ochtend gingen alle informatieborden en incheckcomputers in vertrekhal 2 op zwart. Er zijn vanmorgen tientallen aankomende vluchten geannuleerd, maar dat heeft niet te maken met de stroomstoring. Het zijn bijna allemaal vluchten van KLM, volgens de luchtvaartmaatschappij gaat het om geannuleerde terugvluchten van gisteren. Die konden toen niet uit Amsterdam vertrekken, zijn nooit op hun bestemming aangekomen en kunnen vandaag dus ook niet terugvliegen. Onder diverse aankomende vluchten is sprake van vertraging. Bij vertrekkende vluchten lijken er vooralsnog weinig problemen te zijn. Binnenland Deel artikel:",
    "title": "Stroomstoring op Schiphol voorbij, inchecken weer mogelijk"
  },
  {
    "url": "https://nos.nl/artikel/2597386-vriendin-overleden-carlo-heuvelman-schikt-met-vijf-veroordeelden-in-mallorcazaak",
    "text": "De vriendin van de overleden Carlo Heuvelman heeft met vijf jonge mannen die veroordeeld werden voor openlijke geweldpleging in de Mallorcazaak geschikt, schrijven de advocaten van beide partijen in een persbericht. Daarmee is een langlopend juridisch conflict ten einde. De vijf hebben inmiddels betaald. De hoogte van het bedrag is niet bekendgemaakt. \"Voor alle partijen is het prettig dat de rechtszaak daarmee feitelijk tot een einde is gekomen\", aldus het persbericht. Heuvelman kwam in de zomer van 2021 om het leven op Mallorca na extreem uitgaansgeweld. Hij werd bij het uitgaan in de nacht van 13 op 14 juli zwaar mishandeld in de badplaats El Arenal. Hij werd geschopt en geslagen, raakte in coma en overleed vier dagen later in het ziekenhuis. Tijdens die nacht was een Hilversumse groep van negen vrienden betrokken bij drie verschillende incidenten op Mallorca, waarbij geweld werd gepleegd tegen in totaal tien jonge mannen. Drie van de mannen, Meest T., Hein B. en hoofdverdachte Sanil B., stonden specifiek terecht voor doodslag op Heuvelman, maar werden hiervan in maart 2024 vrijgesproken. Uiteindelijk werden het drietal en vier andere jongemannen wel veroordeeld voor het plegen van openlijk geweld. Zij kregen daarvoor gevangenisstraffen en taakstraffen. De verdachten uit Hilversum hebben altijd gezwegen over wie er schuldig was aan de fatale mishandeling. De vriendin van Heuvelman kreeg bij de uitspraak in maart 2024 een schadevergoeding van 218.057 euro toegewezen. De ouders van Heuvelman kregen smartengeld. Vijf van de zeven veroordeelden gingen tegen deze uitspraak in cassatie, omdat volgens hun advocaat de juridische basis ontbrak. De Hoge Raad stelde hen in het gelijk en bepaalde in juli vorig jaar dat het schadebedrag niet goed was gemotiveerd en dat het gerechtshof opnieuw over de schadevergoeding van de vriendin van Heuvelman moest beslissen. Die zaak zou aanvankelijk op 29 januari voorkomen, maar is nu een formaliteit, omdat er geen vordering meer is. Beide partijen zullen niet bij de zitting aanwezig zijn schrijven de advocaten in het statement. Nieuws Deel artikel:",
    "title": "Vriendin overleden Carlo Heuvelman schikt met vijf veroordeelden in Mallorcazaak"
  },
  {
    "url": "https://nos.nl/artikel/2597316-napoli-komt-ondanks-assist-lang-niet-verder-dan-gelijkspel-tegen-verona",
    "text": "Napoli is niet verder gekomen dan een gelijkspel tegen degradatiekandidaat Hellas Verona. De ploeg van Noa Lang ging met een 0-2 achterstand de rust in en moest uiteindelijk genoegen nemen met een punt: 2-2. Napoli loopt daarmee averij op in de titelstrijd en staat nu vier punten achter koploper Internazionale, die met 0-2 wist te winnen bij Parma. Lang stond ondanks transfergeruchten over hem in de basis bij Napoli. De vleugelaanvaller zou een half jaar na zijn overstap naar Napoli bij een goed bod alweer mogen vertrekken, Galatasaray wordt genoemd als mogelijke bestemming. In de eerste helft worstelde Napoli enorm met de nummer achttien van de Italiaanse competitie. Vleugelverdediger Martin Frese imponeerde namens Hellas Verona door na een kwartier spelen met een mooie hakbal zijn ploeg op voorsprong te zetten. Gift Orban maakte na 27 minuten spelen de 0-2, waardoor Napoli met een flinke achterstand de rust in ging. Maar de ploeg van Antonio Conte kwam nog terug in de wedstrijd. Scott McTominay kopte raak vanuit een door Lang genomen hoekschop (1-2), waarna Rasmus HÃ¸jlund gelijk dacht te maken. Zijn doelpunt werd echter afgekeurd vanwege hands. De gelijkmaker kwam uiteindelijk op naam van Giovanni Di Lorenzo, die in de 82ste minuut scoorde. In tegenstelling tot Napoli was Internazionale constant dominant in de wedstrijd tegen Parma, dat slechts tot drie schoten kwam in eigen huis. De nog altijd geblesseerde Denzel Dumfries was er niet bij en Stefan de Vrij moest de hele wedstrijd genoegen nemen met een plek op de bank. Het openingsdoelpunt kwam op naam van Federico Dimarco, die in de 42ste minuut met rechts binnenschoot. Even leek er sprake van buitenspel, maar de VAR draaide die beslissing terug. Pas in de 98ste minuut besliste invaller Marcus Thuram het duel met de 0-2. Atalanta won met 0-2 bij Bologna en wipt daarmee over de die club heen op de ranglijst. De club uit Bergamo staat nu zevende. Marten de Roon speelde de hele wedstrijd en kreeg een van de twee assists op zijn naam. Beide goals werden gemaakt door Nikola Krstovic. Thijs Dallinga kon namens Bologna zijn stempel niet drukken op de wedstrijd en werd na zestig minuten gewisseld. Jurgen Ekkelenkamp kon dat namens Udinese wel tegen Torino. De middenvelder maakte in de 82ste minuut de tweede goal van de avond en die klap kwam Torino niet meer te boven: 1-2. Voetbal Deel artikel:",
    "title": "Napoli komt ondanks assist Lang niet verder dan gelijkspel tegen Verona"
  },
  {
    "url": "https://nos.nl/artikel/2597372-70-kilo-wegende-wijzer-van-domtoren-valt-naar-beneden",
    "text": "Een van de wijzers van de Domtoren is gisteren losgeraakt en meters naar beneden gevallen. Het onderdeel van zeventig kilo zwaar kwam op een lager gelegen torentrans terecht. De doorgang onder de dom is afgesloten, meldt RTV Utrecht. Het plein rondom de domtoren is deels afgezet met hekken. Het gaat om de minutenwijzer aan de westzijde van de toren. Het is niet bekend hoe deze is losgeraakt. De gemeente doet nog onderzoek. \"We weten niet of het te maken heeft met de sneeuw. We denken van niet maar weten het niet zeker\", aldus een woordvoerder. Je kunt momenteel niet onder de Domtoren lopen:  Medewerkers van klokkengieterij Royal Eijsbouts controleren momenteel alle uurwerken op de toren. Als alles veilig is, haalt de gemeente de hekken weer weg. De uurwijzer aan de westzijde is uit voorzorg vastgemaakt met touw. De Domtoren is vanaf 2019 jarenlang gerestaureerd. In mei 2024 zijn de wijzers van de klokken teruggeplaatst nadat ze opnieuw waren geverfd en verguld. De wijzerplaten zijn zo'n vier meter lang en hangen op 55 meter hoogte. Het is niet duidelijk of de werkzaamheden iets te maken hebben met het incident. In samenwerking met RTV Utrecht Regionaal nieuws Deel artikel:",
    "title": "70 kilo wegende wijzer van Domtoren valt naar beneden"
  },
  {
    "url": "https://nos.nl/artikel/2597380-vorig-jaar-945-syriers-teruggekeerd-met-financiele-steun-van-de-overheid",
    "text": "Vorig jaar zijn 945 SyriÃ«rs met financiÃ«le steun van de Nederlandse overheid vrijwillig vertrokken naar hun geboorteland. Ook liggen er nog 660 aanvragen van Syrische asielzoekers die terug willen en gebruik willen maken van een verhoogde financiÃ«le bijdrage van het ministerie van Asiel en Migratie. In december 2024 viel het regime van president Assad. In de jaren daarvoor ontvluchtten zo'n 6 miljoen SyriÃ«rs vanwege de burgeroorlog hun land. Naar schatting wonen zo'n 150.000 van hen in Nederland. Om de vrijwillige terugkeer van SyriÃ«rs te stimuleren, verhoogde het demissionaire kabinet vorig jaar de terugkeerbonus naar 5000 euro per volwassene en 2500 euro per minderjarig gezinslid. Het was daarvoor respectievelijk 2800 euro voor een volwassene en 1650 euro voor een minderjarig kind. In hoeverre het hogere bedrag bijdraagt aan vrijwillige terugkeer is niet uit de cijfers van de Dienst Terugkeer en Vertrek op te maken. Het bedrag werd ook maar voor nog geen twee maanden verhoogd. Sinds 1 januari kunnen SyriÃ«rs in Nederland weer rekenen op het oude bedrag. De demissionaire ministers van Asiel en Migratie (Keijzer en Van Weel) reageren via X verheugd op de terugkeer van de asielzoekers. \"Mooi om te zien dat we deze mensen konden ondersteunen bij hun terugkeer.\" De regels voor het aanvragen van een asielvergunning zijn in juni aangescherpt voor SyriÃ«rs, omdat het kabinet vindt dat het land voor meer inwoners veilig is. Politiek Deel artikel:",
    "title": "Vorig jaar 945 SyriÃ«rs teruggekeerd met financiÃ«le steun van de overheid"
  },
  {
    "url": "https://nos.nl/artikel/2597346-stroomstoring-schiphol-voorbij-luchthaven-haalt-achterstand-in",
    "text": "Schiphol heeft vanochtend te maken gehad met een stroomstoring. Die duurde zo'n anderhalf uur. Volgens een woordvoerder kan er inmiddels weer worden ingecheckt en worden er extra balies ingezet om alle achterstanden weg te werken. Het is nog niet duidelijk of reizigers door de storing vluchten gemist hebben. Eerder op de ochtend gingen alle informatieborden en incheckcomputers in vertrekhal 2 op zwart. Het probleem was na anderhalf uur opgelost. Schiphol probeert reizigers nu zo snel mogelijk weer weg te krijgen. \"We zijn nog steeds bezig met deze passagiers zo snel mogelijk door de incheckbalie en security te krijgen. Er is ook een bypas aangelegd bij vertrekhal, 1 zodat het inchecken beter kan doorstromen.\" \"Of luchtvaartmaatschappijen hebben gewacht op later incheckende passagiers is aan hen\", aldus de woordvoerder van de luchthaven. Voor passagiers die al door de beveiliging waren had de stroomstoring geen effect, laat een woordvoerder van KLM weten. De passagiers die nog moeten inchecken worden zo snel mogelijk door personeel geholpen. KLM weet nog niet of passagiers door de storing te laat zijn geweest voor het boarden. \"We hebben gewoon een vertrekschema en we weten nog niet of passagiers ook daadwerkelijk te laat aankomen bij hun gate\", laat de woordvoerder weten. De luchtvaartmaatschappij is bezig met uitzoeken of er laatkomende passagiers zijn. Er zijn vanmorgen tientallen aankomende vluchten geannuleerd, maar dat heeft niet te maken met de stroomstoring. Het zijn bijna allemaal vluchten van KLM, volgens de luchtvaartmaatschappij gaat het om geannuleerde terugvluchten van gisteren. Die konden toen niet uit Amsterdam vertrekken, zijn nooit op hun bestemming aangekomen en kunnen vandaag dus ook niet terugvliegen. Onder diverse aankomende vluchten is sprake van vertraging. Bij vertrekkende vluchten lijken er vooralsnog weinig problemen te zijn. Binnenland Deel artikel:",
    "title": "Stroomstoring Schiphol voorbij, luchthaven haalt achterstand in"
  }
]